<!DOCTYPE html>
<html lang="en">

<head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <title>Olvasó - Márványmosoly</title>
    <link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css">
    <link href="https://fonts.googleapis.com/css2?family=Courier+Prime:wght@700&family=Merriweather:wght@300;700&family=Open+Sans:wght@300&family=Press+Start+2P&display=swap" rel="stylesheet">
    <script src="smallanalitics.js" defer></script>
    <style>
        body {
            background-color: #ffffff;
            background-image: url("data:image/svg+xml,%3Csvg width='100' height='100' viewBox='0 0 100 100' xmlns='http://www.w3.org/2000/svg'%3E%3Cpath d='M11 18c3.866 0 7-3.134 7-7s-3.134-7-7-7-7 3.134-7 7 3.134 7 7 7zm48 25c3.866 0 7-3.134 7-7s-3.134-7-7-7-7 3.134-7 7 3.134 7 7 7zm-43-7c1.657 0 3-1.343 3-3s-1.343-3-3-3-3 1.343-3 3 1.343 3 3 3zm63 31c1.657 0 3-1.343 3-3s-1.343-3-3-3-3 1.343-3 3 1.343 3 3 3zM34 90c1.657 0 3-1.343 3-3s-1.343-3-3-3-3 1.343-3 3 1.343 3 3 3zm56-76c1.657 0 3-1.343 3-3s-1.343-3-3-3-3 1.343-3 3 1.343 3 3 3zM12 86c2.21 0 4-1.79 4-4s-1.79-4-4-4-4 1.79-4 4 1.79 4 4 4zm28-65c2.21 0 4-1.79 4-4s-1.79-4-4-4-4 1.79-4 4 1.79 4 4 4zm23-11c2.76 0 5-2.24 5-5s-2.24-5-5-5-5 2.24-5 5 2.24 5 5 5zm-6 60c2.21 0 4-1.79 4-4s-1.79-4-4-4-4 1.79-4 4 1.79 4 4 4zm29 22c2.76 0 5-2.24 5-5s-2.24-5-5-5-5 2.24-5 5 2.24 5 5 5zM32 63c2.76 0 5-2.24 5-5s-2.24-5-5-5-5 2.24-5 5 2.24 5 5 5zm57-13c2.76 0 5-2.24 5-5s-2.24-5-5-5-5 2.24-5 5 2.24 5 5 5zm-9-21c1.105 0 2-.895 2-2s-.895-2-2-2-2 .895-2 2 .895 2 2 2zM60 91c1.105 0 2-.895 2-2s-.895-2-2-2-2 .895-2 2 .895 2 2 2zM35 41c1.105 0 2-.895 2-2s-.895-2-2-2-2 .895-2 2 .895 2 2 2zM12 60c1.105 0 2-.895 2-2s-.895-2-2-2-2 .895-2 2 .895 2 2 2z' fill='%23000000' fill-opacity='0.14' fill-rule='evenodd'/%3E%3C/svg%3E");
        }
    </style>
</head>

<body style="background-color: whitesmoke;">
    <h1 id="title" style="text-align:center;background:rgb(42,115,145);padding-top: 3%;padding-bottom: 2%;color: var(--bs-light);font-family: 'Merriweather', serif;">Márványmosoly</h1>
    <div style="text-align: center;background: var(--bs-body-font-weight);font-family: 'Merriweather', serif;">
        <p style="font-family: 'Merriweather', serif;font-size:23px;color: var(--bs-body-bg);font-weight: bold;background: rgba(42,115,145,0.74); margin-top: unset;">Simonyi Vencel</p>
        <div style="background: rgb(42,115,145)" class="szovegdoboz">
        <div class="szoveg" style="text-align: justify;text-justify: inter-word;color: var(--bs-white);font-family: 'Merriweather', serif;font-size: 21px;margin-left: 20px; margin-right: 20px;margin-bottom: 80px;"><br>Álmomban láttam egy lányt. Nem volt semmi különös benne. Haja fekete fürtökben lógott arcára, mimikáját hol-hol eltakarva. Kis fülein pirosas fülbevaló lógott, színe halvány volt, elhasználtsága fehér foltokban mutatkozott rajta. Szemei formájára, színére egyetlen pillantást sem tudtam vetni. Feketének képzelem el őket. Olyanoknak, amelyekben az írisz és a pupilla nem különül el, masszát alkotnak. Orra gömbölyű volt, vagyis, az orra hegyén a napfény gömbölyűen terült el. Ruháját kézzel készítették. Egy tapasztalt háziasszony vagy egy amatőr szabó varrhatta. Meggyszínű ruhája festői kontrasztba került fehér és letisztult márványra emlékeztető bőrével. Kicsi, közepes, illetve nagy körök bontották meg az egyszerű vörös ruhát, így kialakítva egy minimalisztikus, de ugyanakkor csinos mintázatot. <br>Nem volt semmi különös benne. Vagyis, semmi különös ameddig látványát egy álom kontextusában szemléljük, ugyanis mosolyában volt valami hívogató, valami csábító, ugyanakkor vészjósló is - talán mosolyának pont ez a kvalitása amitől annyira csalogató lehetett számomra. Nem is feltétlen nevezhető mosolynak, az a póz amit ajkai felvettek. Egymásra támaszkodtak, egymást így eltaszítva, ez szája sarkában kis űrt alkotott. Jobban belegondolva, ez annyira nevezhető mosolynak, mint amikor egy őrült mosolyog saját tudatzavarában, vagy amikor egy számunkra ismeretlen, feldolgozhatatlan érzéssel nézünk szembe és előre bekészített reakció hiányában nincs más fegyverünk, kivéve egy jól ismert fizikai cselekvés, melyben izmokat húzunk össze és engedünk el. Ilyen esetekben mosolynak hívhatjuk az arcunkon megjelenő kommunikációs kísérletet? Ha igen, minden bizonnyal a lány arcán is mosoly terült el. Ebben a mosolyban viszont nem volt öröm. Valami rejtelmesebb érzelem állhatott a mosoly mögött, valami olyan érzelem amit egy szóval, de talán még százzal sem írhatunk le. <br>Végtelenségig néztem őt, de nem az amolyan mindennapi végtelenségig, nem az olyan végtelenségig, amit a buszmegállóban töltünk olyan szerencsétlen időkben, amikor a dugó nagy, de a várakozással töltött idő nagyobb. Nem is olyan végtelenségig néztem, mint amikor egy lány összetöri egy fiú szívét és a fiú csak ül, magában, magában és a körülötte elterülő föld és ég egy fekete hátteret képezve kiemeli egyedüllétét, amelyben egyetlen bajtársa egy rozsdás, kényelmetlen pad. Olyan végtelenségig néztem őt, mely alatt egy univerzum megszületik, benne egy nap is, majd évmilliárdok után felbukkan egy gömb, mely keringeni kezd az előbb említett nap körül, kivirágzik az élet ezen a gömbön, majd nem sokkal utána elhervad, a nap pedig kifullad, mindent el is visz magával a végtelen sötétbe, függöny le.<br>Bármeddig is néztem, nem tudtam megfejteni mosolyát, mibenlétét, a benne rejlő tudást, amit az ember csak saját magának tud megszerezni. Volt is benne tudás, amire csak hosszú, hosszú idők után jöttem rá. Túl későn?<br>Egy mezőn álltam. Ő egy mezőn ült. A mező úszott a végtelen naplementében. A virágok, a füvek, az állatok vörös és narancs árnyalatokba burkolóztak, időnként lila vagy barna árnyékot vetve. Ahogy ült, rezzenéstelenül, szinte beleolvadt a környezetébe. Velem ellentétben, kevésbé figyelmes emberek észre sem vennék, vagy délibábnak, illúziónak képzelnék. Pedig nagyon is valós volt - tudom, tudom, hogy eszmémben fantazmagóriaként jelent meg, de létezett. Számomra létezett. Visszatérve, ahogy ült, szoborszerűen, úgy vált eggyé a természettel. Pillangók szálltak rá. Tengernyi pillangó. Egyiknek nagy és pöttyökkel volt díszítve a szárnya, a másiknak aránytalanul pici és egyszínű. Az egyik, tömzsi és bolyhos, rászállt a fülére, azon sütkérezett a nap forróságában. Egy karcsú lepke, amely egy fénykorában lévő színésznő képét idézte fel bennem, a lány keblén talált pihenőhelyre. Eleinte a selymes kis rovarok még nagy elánnal rebegtették szárnyaikat, de mintha imitálni kívánták volna lakhelyük biztosítóját, ők is kiválasztottak egy - pillangóhoz méltó - testtartást, majd mintha kővé dermedtek volna, eggyé váltak a lánnyal.</div>
        
    </div>
    <div>
        <button id="illusz" class="btn btn-primary" onclick="firePageVisit('redir');" type="button" style="position:fixed; left: 20px; bottom: 30px; width: 140px;background: rgba(42,115,145,0.8);border-radius: 0px;border-width: 0px;font-family: 'Merriweather', serif;">Vissza</button>    
    </div>
        </div>
    <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js"></script>
</body>

</html>
