<!DOCTYPE html>
<html lang="en">

<head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <title>Olvasó - Táptalaj</title>
    <link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css">
    <link href="https://fonts.googleapis.com/css2?family=Courier+Prime:wght@700&family=Merriweather:wght@300;700&family=Open+Sans:wght@300&family=Press+Start+2P&display=swap" rel="stylesheet">
    <script src="smallanalitics.js" defer></script>
    <style>
        body {
            background-color: #ffffff;
            background-image: url("data:image/svg+xml,%3Csvg width='100' height='100' viewBox='0 0 100 100' xmlns='http://www.w3.org/2000/svg'%3E%3Cpath d='M11 18c3.866 0 7-3.134 7-7s-3.134-7-7-7-7 3.134-7 7 3.134 7 7 7zm48 25c3.866 0 7-3.134 7-7s-3.134-7-7-7-7 3.134-7 7 3.134 7 7 7zm-43-7c1.657 0 3-1.343 3-3s-1.343-3-3-3-3 1.343-3 3 1.343 3 3 3zm63 31c1.657 0 3-1.343 3-3s-1.343-3-3-3-3 1.343-3 3 1.343 3 3 3zM34 90c1.657 0 3-1.343 3-3s-1.343-3-3-3-3 1.343-3 3 1.343 3 3 3zm56-76c1.657 0 3-1.343 3-3s-1.343-3-3-3-3 1.343-3 3 1.343 3 3 3zM12 86c2.21 0 4-1.79 4-4s-1.79-4-4-4-4 1.79-4 4 1.79 4 4 4zm28-65c2.21 0 4-1.79 4-4s-1.79-4-4-4-4 1.79-4 4 1.79 4 4 4zm23-11c2.76 0 5-2.24 5-5s-2.24-5-5-5-5 2.24-5 5 2.24 5 5 5zm-6 60c2.21 0 4-1.79 4-4s-1.79-4-4-4-4 1.79-4 4 1.79 4 4 4zm29 22c2.76 0 5-2.24 5-5s-2.24-5-5-5-5 2.24-5 5 2.24 5 5 5zM32 63c2.76 0 5-2.24 5-5s-2.24-5-5-5-5 2.24-5 5 2.24 5 5 5zm57-13c2.76 0 5-2.24 5-5s-2.24-5-5-5-5 2.24-5 5 2.24 5 5 5zm-9-21c1.105 0 2-.895 2-2s-.895-2-2-2-2 .895-2 2 .895 2 2 2zM60 91c1.105 0 2-.895 2-2s-.895-2-2-2-2 .895-2 2 .895 2 2 2zM35 41c1.105 0 2-.895 2-2s-.895-2-2-2-2 .895-2 2 .895 2 2 2zM12 60c1.105 0 2-.895 2-2s-.895-2-2-2-2 .895-2 2 .895 2 2 2z' fill='%23000000' fill-opacity='0.14' fill-rule='evenodd'/%3E%3C/svg%3E");
        }
    </style>
</head>

<body style="background-color: whitesmoke;">
    <h1 id="title" style="text-align:center;background:rgb(42,115,145);padding-top: 3%;padding-bottom: 2%;color: var(--bs-light);font-family: 'Merriweather', serif;">Táptalaj</h1>
    <div style="text-align: center;background: var(--bs-body-font-weight);font-family: 'Merriweather', serif;">
        <p style="font-family: 'Merriweather', serif;font-size:23px;color: var(--bs-body-bg);font-weight: bold;background: rgba(42,115,145,0.74); margin-top: unset;">Schreck Péter</p>
        <div style="background: rgb(42,115,145)" class="szovegdoboz">
        <div class="szoveg" style="text-align: justify;text-justify: inter-word;color: var(--bs-white);font-family: 'Merriweather', serif;font-size: 21px;margin-left: 20px; margin-right: 20px;margin-bottom: 80px;"> <br>	Amikor a feleségem állapotos lett, egyre azt hajtogattam neki, hogy fiút akarok. Nem szeretném, akarom, hogy fiú szülessen. Egy fiú, akivel hatalmas túrára indulhatunk a házunk közelében lévő erdőbe, akivel naphosszat a kertben tölthetjük az időt, gyomlálhatunk, ültethetünk, ékes páncélú rovarokat tanulmányozhatunk. <br>-Hidd el, egy lánnyal is jól meglennél. Egy lány ugyanúgy érdeklődhet a természet csodái iránt. – felelte mindig a feleségem. <br>-Meglátjuk. – mondtam erre oly sokszor. – Meglátjuk majd, ha megszületik. De, ha fiú lesz, már tudom a nevét. Sándor. Alexandrosz, azaz oltalmazó. <br>-Oltalmazó? <br>-Igen. – mondtam kis mosolyt görbítve ajkamból. – Két fajta megközelítés létezik a név jelentését illetően: emberektől oltalmazó és embereket oltalmazó. Az én fiam az emberektől oltalmazna mindent. – folytathattam volna, de a feleségem tudta, mi következne. Régóta ismerte a gondolkodásomat és a filozófiámat, amely az emberekkel szembeni félelemre, gyűlöletre alapozott. <br>Rövidesen kiderült, hogy lányom fog születni. Sokáig töprengtem azon, hogy bizonyára megkísérthettem a sorsot azzal, amit mondtam. De a tavasz gyönyörű rügyekkel, friss szellővel, élettel, szabadságérzettel jött, nekem pedig sok dolgom akadt a kertben. Mióta ideköltöztünk, azóta kedvenc elfoglaltságommá vált a kertimunka gyakorlása. Tulipánokat, fehér rózsát és szőke szirmú liliomokat ültettem és neveltem. Fent, a közeli domboldalon sokfajta növényt vetettem. A domb kissé árnyékos lábába mindenféle zöldségeket. Ha jött egy-egy állat az erdőből és megdézsmálta a veteményt, nem kergettem el. Egyenek csak. Az emelkedőn felfelé már fákat is ültettem. Ez egy napsugárral bőségben megszórt terület volt. Akáccal fedtem be az évek során. Sok-sok madár fészkelt rajta. Az ő dallamaikra járt a kapa, az ásó, a fűrész és a locsolókanna a kezemben. A domb legmagasabb pontjára semmit nem ültettem. Kitüntetett hely volt, amelyet a nap úgy borított be arany palástjával, mint semmi mást. Tudtam, bármit is vetnék oda, olyan pompával és fáradhatatlan erővel nőne, hogy az a domb ékes koronadísze volna. Ekkor jöttem rá, hogyan fogom elnevezni a lányomat. Héla. Annyit tesz, napos, fényes, sugárzó. Neki fogom felkínálni a választást, az ő növénye lesz a domb ura, az én lányomé. És annyi időt fogok vele tölteni, ameddig csak elvisel. Mindig ott leszek mellette. Mindig. Mert ő a lányom. Én pedig örökké az ő apja. <br>Kaptam egy új életet. De el is kellett vesztenem egyet. A feleségem nem élte túl a szülést. Meg kellett barátkoznom a gondolattal, hogy egyedül kell felnevelnem Hélát. A házunk olyan hidegnek, magányosnak hatott így, hogy csak mi ketten laktunk ott. A gyásznak ideje sem volt gyötrelembe mártani a lelkemet, mert folyamatosan az újszülött lányom körül kellett sürögnöm-forognom. Már meg sem fordult a fejemben, hogy egykor még minden áron fiúgyermeket akartam. Hélán már kisgyermekként látszott, hogy potenciálisan intelligens emberré fog válni. Korán tanult meg járni és beszélni. És az én legnagyobb örömömre rögtön ezek után a domb és az erdők felé vette az irányt. Mindent látni akart és tudni akarta a nevét az állatoknak, növényeknek, gombáknak. Én pedig boldogan mutattam meg neki mindent. A veteményesemet, azt, hogy melyik növénynek milyen igényei vannak. Elsétáltunk a kedvenc patakomhoz és mezítláb beléptünk a hűvös, csörgedező vízbe. Felfrissültünk. <br>A harmadik születésnapján egy kis ládikát adtam neki. Mikor kinyitotta, rengeteg-rengeteg magot látott meg benne. <br>-Fák és bokrok magvai. – mondtam – Válassz egyet! <br>-Melyiket? – kérdezte halkan mézédesen csengő, vékony hangján. <br>-Amelyik a legjobban tetszik. Amelyikben a természet és élet legnagyobb jelét látod felcsillanni. <br>Rögtön kivette a nyolcágú termést, amelynek minden ága egy-egy magot tartalmazott. <br>-Csillagánizs. – mondtam. – Szép választás. <br>-Nem! – kiáltotta hirtelen a kis Héla. – Inkább ezt itt. – visszaejtette a csillagtermést a többi közé és egy közepes méretű, jellegtelen színű magért nyúlt, majd nézegetni kezdte. – Ez micsoda? Ezt szeretném! <br>-A citromot választottad. – mosolyodtam el. – Gyönyörű, fénysárga gyümölcsökre és gyöngyöző, savanyúságában mámoros lére számíthatunk. Gyere, ültessük el! <br>-Hová? – kérdezte. <br>-A dombtetőre. Emlékszel? A legfényesebb hely, amit mutattam. Szerintem egy-két éven belül már szedhetjük is a friss, érett citromot. <br>Héla szeme felcsillant. Már régóta mondtam neki, hogy kéne valamit oda ültetni, de nem hitte volna, hogy ő fog választani. A feleségemmel sok évvel korábban költöztünk erre e melegebb vidékre. Tudtam, hogy mire Héla kisiskolás lesz, a dombtető már megannyi citromtól fog sárgállani. Így is lett. És az én lányomat nem is foglalkoztatta az iskola. Mindennap csak arra várt, hogy hazajöhessen és közösen megöntözhessük, gyomlálhassuk a növényeinket – főként az öt darab pompázó citromfát. Különös természete ellenére Hélát kedvelték az iskolában. Sokat mesélt a kis barátainak rólam és arról, mi mindent csinálunk itthon, a kertben és a dombon. Néha áthívtuk egy-egy osztálytársát és velük együtt piknikeztünk a citromfák mellett. Mennyei limonádét készítettünk a termések levéből, ami mindig ízlett a vendégeknek. <br>Egy nap Héla csüggedten fordult felém. <br>-Apa… Az én anyukám a természet? – kérdezte. A szemeim könnybe lábadtak és magamhoz öleltem az én egyetlen, csodálatos lányomat. <br>-Nem, kedvesem. A te anyukád egy angyal. Talán nem látod, de mindenhová elkísér téged. – mondtam halkan és potyogni kezdtek a könnyeim. <br>-Olyan, mint a természet? – egyszerre hatott meg és lepett meg a kérdés. <br>-Igen, kissé olyan. Ő egy csodálatos, tisztalelkű ember volt. Ebben tényleg hasonlít a természetre. Ne búslakodj, amiért nem ismerhetted. Nagyon szeret téged. <br>-Én is őt, apa! Én is szeretem anyát! – mondta elmosolyodva. Letöröltem a könnyeimet. – Ma is kimegyünk csillagokat nézni a citromfák mellől? <br>-Igen. <br>Ez volt a kedvenc tevékenysége. Esténként kimentünk a szabad ég alá és a friss citromillat alatt fekve, kézenfogva néztünk a felhőtlen végtelenbe. Héla szép lány volt. Anyjától örökölt égszínkék szemeibe az értelem és kíváncsiság sugárzó elegye torkollott. Évekkel ezelőtt nem tudtam volna elképzelni, hogy ilyen kapcsolatom lehet a lányommal. Most pedig más egyéb sem volt az életemben, mint ő. <br>Telt-múlt az idő és az én Hélám ifjú nővé cseperedett. Tizenhatéves korára már kevesebb időt töltött velem a fák alatt és tudtam is, hogy miért. <br>-Hozd el ide, hozzánk! – mondtam egy nap Hélának az ebédlőasztalnál. <br>-Kit? – kérdezte megszeppenve. <br>-Hát a barátodat. A párodat, a szerelmedet. – mondtam egyszerűen, majd nevetni kezdtem. – Magam is voltam fiatal, lányom. <br>-De honnan tudtad? <br>-Látszik rajtad. Alig vagy itthon mégis árad belőled a boldogság. Nincs ebben semmi szégyellésre méltó. Hozd hát el hozzánk, hadd ismerjem meg a férfiút! <br>-Rendben, apa. – mondta és befejezve az ebédet visszaindult a szobájába. <br>A srácot Balázsnak hívták. Nemrég költöztek ki ide a családjával. Pont, mint én és a feleségem már sok évvel ezelőtt. Kedvesnek, tisztelettudónak tűnt és jókiállású, erős ember volt. Tudtam, hogy képes megvédeni a lányomat, ha kell. <br>-És Balázs, mi a kedvenc tárgyad a gimnáziumban? – kérdeztem, mikor hárman leültünk beszélgetni a kanapéra. <br>-Kedvelem az irodalmat. Az ógörög kultúra érdekel leginkább. – mondta. Hangja mély és határozott volt. <br>-Azt én is szívlelem. Ezért adtam Hélának ezt a nevet, a… - Balázs közbeszólt. <br>-A görög mitológia napistenének, Héliosznak a női alakja. Szép választás. – soha nem szerettem, ha befejezetlenül kell hagynom a mondataimat. Azon töprengtem, hogy merhetett közbevágni nekem… Ez a kis senki! <br>-Köszönöm. – felálltam. – Héla, mutasd meg neki a szobádat. Menjetek csak. Nem szeretnélek ideláncolni titeket. Csak nyugodtan! – mondtam és elmentek. <br>Kimentem a fürdőszobába és megmostam az arcom jéghideg vízzel. Csak akkor jöttem rá, hogy valójában igenis zavar, hogy a lányom oly sok időt tölt tőlem távol. Lehet, hogy szerelmes, de én pedig az apja vagyok, aki mindennél és mindenkinél jobban szereti. Semmilyen jogon nem tagadhatja meg a társaságomat. Hiányoztak a piknikezések, a csillagszemlék… Hiányoztak a régi idők. Valamiért amióta kevesebbet voltunk együtt a lányommal, azóta citromfák sem hoztak már oly sok és szép termést. Talán a sok idő alatt felélték a nedves domb földjének tápanyagait… Az én magányom egyre nőtt, de Héla nagyon szerette ezt a fiút. Rengeteget beszélt róla. Balázs pedig jó volt hozzá, virágot és ékszereket vett neki, múzeumba és színházba vitte. Rá kellett jönnöm, hogy nem szabad közéjük állnom. Egy jó apa akkor is tudja, mi a legjobb a lányának, ha ehhez nélkülöznie kell a társaságát. Így hát belenyugodtam és hagytam, hogy folytatódjon ez a forró, tüzes szerelem. <br>Mígnem egy napon… Bekövetkezett, amitől a legjobban féltem: Balázs összetörte Héla szívét. Szegény fiatal és érzelmes lányom semmit sem tehetett. Mint mikor az épp megmunkálásra kész, forró vasötvözetet vízbe mártják, úgy váltotta fel egyik napról a másikra az örömöt a fekete bánat. Csak sírt és sírt, hol egyedül, hol vén vállamon. Mikor nyáron már napok óta csak a szobájában töltötte ideje java részét, felmentem hozzá az emeletre. Bekopogtam, ő pedig beengedett. Csak álltunk és néztünk egymás szemébe. Ő az én szarkalábakkal körülölelt, szürke tekintetembe, én pedig az ő kisírt szemeibe meredtem. Régóta csend volt, mikor megszólaltam. <br>-Ki szeretnél menni a fák alá csillagokat nézni velem? <br>-Igen. – bólogatott. <br>Mikor felértünk, a naplementében láttam, hogy ismét sok érett citromtól pompázik a dombtető. Ledőltünk és megfogta a kezemet. <br>-Az ott a Pegasus. – mutattam az égre. – Poszeidón és Medusza gyermeke. <br>Ő elmosolyodott és felém nézett. <br>-Szeretlek, apa. – átölelt. <br>-Én is téged, lányom. – feleltem. <br>A szívemet ismét elöntötte a melegség és Héla válla felett megint megláttam azokat a gyönyörűszép, ismét termő citromfákat. <br>Ezek szerint jó döntés volt ide temetnem Balázs hulláját. </div>
        
    </div>
    <div>
        <button id="illusz" class="btn btn-primary" onclick="firePageVisitAndRedir('./schreck peter-taptalaj.png')" type="button" style="position:fixed; left: 180px; bottom: 30px; width: 140px;background: rgba(42,115,145,0.8);border-radius: 0px;border-width: 0px;font-family: 'Merriweather', serif;">Illusztráció</button>
        <button id="illusz" class="btn btn-primary" onclick="firePageVisit('redir');" type="button" style="position:fixed; left: 20px; bottom: 30px; width: 140px;background: rgba(42,115,145,0.8);border-radius: 0px;border-width: 0px;font-family: 'Merriweather', serif;">Vissza</button>    
    </div>
        </div>
    <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js"></script>
</body>

</html>
