<!DOCTYPE html>
<html lang="en">

<head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <title>Olvasó - Fátyolos Hölgy</title>
    <link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css">
    <link href="https://fonts.googleapis.com/css2?family=Courier+Prime:wght@700&family=Merriweather:wght@300;700&family=Open+Sans:wght@300&family=Press+Start+2P&display=swap" rel="stylesheet">
    <script src="smallanalitics.js" defer></script>
    <style>
        body {
            background-color: #ffffff;
            background-image: url("data:image/svg+xml,%3Csvg width='100' height='100' viewBox='0 0 100 100' xmlns='http://www.w3.org/2000/svg'%3E%3Cpath d='M11 18c3.866 0 7-3.134 7-7s-3.134-7-7-7-7 3.134-7 7 3.134 7 7 7zm48 25c3.866 0 7-3.134 7-7s-3.134-7-7-7-7 3.134-7 7 3.134 7 7 7zm-43-7c1.657 0 3-1.343 3-3s-1.343-3-3-3-3 1.343-3 3 1.343 3 3 3zm63 31c1.657 0 3-1.343 3-3s-1.343-3-3-3-3 1.343-3 3 1.343 3 3 3zM34 90c1.657 0 3-1.343 3-3s-1.343-3-3-3-3 1.343-3 3 1.343 3 3 3zm56-76c1.657 0 3-1.343 3-3s-1.343-3-3-3-3 1.343-3 3 1.343 3 3 3zM12 86c2.21 0 4-1.79 4-4s-1.79-4-4-4-4 1.79-4 4 1.79 4 4 4zm28-65c2.21 0 4-1.79 4-4s-1.79-4-4-4-4 1.79-4 4 1.79 4 4 4zm23-11c2.76 0 5-2.24 5-5s-2.24-5-5-5-5 2.24-5 5 2.24 5 5 5zm-6 60c2.21 0 4-1.79 4-4s-1.79-4-4-4-4 1.79-4 4 1.79 4 4 4zm29 22c2.76 0 5-2.24 5-5s-2.24-5-5-5-5 2.24-5 5 2.24 5 5 5zM32 63c2.76 0 5-2.24 5-5s-2.24-5-5-5-5 2.24-5 5 2.24 5 5 5zm57-13c2.76 0 5-2.24 5-5s-2.24-5-5-5-5 2.24-5 5 2.24 5 5 5zm-9-21c1.105 0 2-.895 2-2s-.895-2-2-2-2 .895-2 2 .895 2 2 2zM60 91c1.105 0 2-.895 2-2s-.895-2-2-2-2 .895-2 2 .895 2 2 2zM35 41c1.105 0 2-.895 2-2s-.895-2-2-2-2 .895-2 2 .895 2 2 2zM12 60c1.105 0 2-.895 2-2s-.895-2-2-2-2 .895-2 2 .895 2 2 2z' fill='%23000000' fill-opacity='0.14' fill-rule='evenodd'/%3E%3C/svg%3E");
        }
    </style>
</head>

<body style="background-color: whitesmoke;">
    <h1 id="title" style="text-align:center;background:rgb(42,115,145);padding-top: 3%;padding-bottom: 2%;color: var(--bs-light);font-family: 'Merriweather', serif;">Fátyolos Hölgy</h1>
    <div style="text-align: center;background: var(--bs-body-font-weight);font-family: 'Merriweather', serif;">
        <p style="font-family: 'Merriweather', serif;font-size:23px;color: var(--bs-body-bg);font-weight: bold;background: rgba(42,115,145,0.74); margin-top: unset;">Jenei Zita</p>
        <div style="background: rgb(42,115,145)" class="szovegdoboz">
        <div class="szoveg" style="text-align: justify;text-justify: inter-word;color: var(--bs-white);font-family: 'Merriweather', serif;font-size: 21px;margin-left: 20px; margin-right: 20px;margin-bottom: 80px;">Most, hogy jobban belegondolok, nem tudom, milyen az arca. Nem tudom, barnák voltak-e a szemei, vagy milyen íve volt szemöldökének. <br>Ez mélyen elszomorít....<br>Egy erdő közelében lakunk, mióta az eszemet tudom. A környék utcái csendesek, nem hallatszik rádió bömbölése, motor zúgása, marakodó családtagok szitkozódása, csak a madarak csiripelése és pletykálkodó öregasszonyok susmogása. Békés, nyugodt, tökéletes otthon egy családnak, azonban ez aprócska koromban meglehetősen unalmasnak bizonyult. Szüleim, a pesti üzletemberek már korán reggel munkába indultak, és késő estig haza sem jöttek a városból, így egyedül maradtam otthon egész nap. Vagyis nem teljesen egyedül, hiszen volt egy idős bejárónőnk, aki mosott, takarított, néha még főzött is, de amint végzett feladataival, már édesapám kényelmes fotelében aludt. Kedves volt, nem azt mondom, viszont a játékról szó sem lehetett. <br>Ötéves voltam, amikor Ő beköltözött a szomszéd házba.<br>Emlékszem, amikor anyukámmal megsütöttük a sok áfonyás muffint. Egyesével egy tálcára rakosgattuk őket, majd kézen fogott, és átsétáltunk a szomszédba. A régebben lelakott, repedezett falú ház fel lett újítva, és ablakában ládás virágok álltak. A füvet gondosan nyírták, itt-ott még a kertészek szerszámai hevertek sárpacák társaságában. Bekopogtattunk az ajtón, kis idő múlva egy csinos hölgy nyitott ajtót. Drapp színű, egyszerű nyári ruhát viselt. Fején barna kalap volt és finom szövésű, fehér fátyol fedte szemét. Ezt nem egészen értettem, tekintve, hogy mégis ki hord kalapot és fátylat a saját otthonában, de nem tulajdonítottam neki nagy jelentőséget. Mikor egy elhadart ,,Jó napot!" kíséretében odanyújtottam neki az édesanyám által gyorsan a kezembe nyomott tálca süteményt, amint megcsapta orrát a finom illat, mosolyogva megszólalt:<br>- Áhh de finom illat! Szia! Te...?<br>Anyukám gyorsan megválaszolta a még fel sem tett kérdést:<br>- Helló! A szomszédban lakunk, én és a kislányom. Hoztunk egy kis muffint, nem zavarunk?<br>- Jaj, de édesek vagytok, dehogy is! Gyertek csak be, a sok dobozért elnézést, még nem sikerült mindent kipakolni... Én addig hozok néhány tányért! - ezzel elvette tőlem a tálcát, sarkon fordult, és eltűnt a konyhában.<br>Anyukámmal beléptünk a kis előszobába. A falak sárgák voltak, az akasztók és szekrények még üresen álltak. A falak mentén nagy kartondobozok sorakoztak, egyébként még nem volt berendezve helység. Beljebb lépve megláttuk a nappalit és a konyhát. Itt már voltak bútorok, egész otthonos volt a berendezés. A szoba falain két ablak nyílott a kertre, egyikkel szemben óriási, puha kanapé terpeszkedett, mellette egy fotel. A sarokban egy kis komódon rádió állt, később sokat hallgattuk ezen az esti mesét együtt. A könyvespolcon furcsa, pöttyös könyvek sorakoztak. Nem emlékszem a címükre, és mintha a betűk is hiányoztak volna belőlük… de akkor még nem nagyon tudtam olvasni. Képeket nem láttam a falakon, se a hűtőn, se szekrénykék tetején, ezek helyett azonban itt-ott kis szobrocskák álltak. Csak két kék macskát és egy kis kerámia rókát sikerült megnéznem mielőtt visszatért hozzánk, kezében a két tálcával. Az egyik a miénk volt, a másikon tányérok és poharak, illetve egy kancsó friss limonádé állt. Leültünk egy kis asztal köré, és ott beszélgettünk. Örültem, hogy ez alkalommal én is be tudtam kapcsolódni, mert általában ameddig a felnőttek elvannak egymással, addig mi, gyerekek nem tudunk semmit se csinálni. Volt szó a költözésről, a családokról, mesékről… mindenféléről, tényleg. Még az utolsó sütit is meghagyták nekem.<br>Sajnos besötétedett, ezért haza kellett mennünk előbb-utóbb, pedig még szívesen maradtam volna. Megengedte, hogy játsszak az állatkákkal, miután megígértem neki, hogy vigyázni fogok rájuk. Aranyosak voltak, találtam még egy nyulat és egy lógó fülű kutyát is, talán valami spániel lehetett.<br>Később többször is átmentünk neki segíteni. Néhány hét alatt tökéletes otthont hoztunk össze neki.<br>Ezután, amikor a szüleim elmentek dolgozni, már sosem voltam egyedül. Volt, hogy ő jött át a mi házunkba, volt, hogy én mentem át hozzá. Valamikor csak sétálgattunk a környék utcáin vagy az erdőben. Játszottunk, és sok érdekes történetet mesélt az évek alatt. Dalokat és mondókákat tanított nekem, gyönyörű, lágy hangja volt. Egy közeli réten még virágkoszorút fonni is megtanított! Amikor vele voltam, mindig mosolygott. Sajnos botja miatt fogócskázni vagy hasonló játékot játszani nem lehetett vele, de így is nagyon szerettem vele lenni. Nem unatkoztam többé, sőt, a szüleim is hálásak voltak neki, amiért vigyázott rám.<br>Amikor első osztályos lettem, mindig kijött elém a suliba, és együtt mentünk haza. Segített a házi feladatokban, és lelkesen hallgatta, mi történt velem aznap. Most, hogy belegondolok, elég unalmas lehetett egy idő után, de sosem mutatta jelét ennek. <br>Nem tudom mi ütött belém, amikor hetedikes koromban megkértem, ne kísérjen többé haza. Az osztálytársaim elkezdtek cikizni, amiért ,,nem is találok egyedül haza”. Természetesen egyedül is mehettem volna, de örömet okozott, hogy eljött értem. Néhány hét múlva azonban elegem lett. Azt mondtam neki, hogy már elég idős vagyok, és szeretnék egyedül hazajönni a suliból. Nem sértődött meg, ő olyat sosem tett, de a mosoly eltűnt az arcáról. Hirtelen sok évvel öregebbnek tűnt. Ettől kezdve egyedül jártam haza, ő csak délutánonként jött át. Főzött teát, néha még kekszet is hozott. A témáink viszont elfogytak. Az iskoláról nem mertem mesélni, és a gyerekmesék már nem kötöttek le. Egyre gyakrabban vonultam el a szobámba egyedül tanulni, ilyenkor ő a nappaliban maradt. Idegesített, hogy sosem veszi le a kalapját és nem hajtja fel a fátylat a szeme elől. Nem láttam a fél arcát, így sose lehetett tudni, mire gondol.<br>Ez így ment a nyolcadik osztály végéig. Nyáron már nem láttam olyan sokat, mint azelőtt, de azért még találkoztunk néhány naponta. Segítettem neki elültetni az új virágokat a kertjében, és néha főztünk is.<br>Egy szép, napsütéses délelőttön, amikor tizenegy órakor végre sikerült kikászálódnom az ágyamból és felöltöznöm, kimentem a konyhába reggelit készíteni magamnak. A nyitott ajtón keresztül a nappaliban megláttam szüleimet a telefon mellett. Szokatlan volt, hogy ilyenkor még bent üldögélnek a házban. Amikor beléptem a szobába, anyukám szomorúan nézett rám. Eddig észre se vettem, de még nedves volt az arca a könnyektől, és vörös volt a szeme a sírástól. Még mielőtt meg tudtam volna kérdezni, mi történt, csak ennyit mondott:<br>- Elment.<br>Először nem értettem, kire érti, a fáradtságtól még nem indult be rendesen az agyam. Mikor rájöttem, gondolkodás nélkül visszakérdeztem:<br>- Hova?<br>Villámként hasított belém a felismerés, amikor édesanyám szája sarka a kérdést hallva megremegett. ,,Hát elment…” - gondoltam magamban. Könnyeimet visszafojtva kirohantam a bejárati ajtón. Egészen addig a rétig rohantam, ahol annak idején virágkoszorúkat fontunk. Mire odaértem, teljesen kifulladtam, de úgy éreztem, még nem sikerült elég messzire mennem. Lerogytam a földre, és bámultam a virágokat. Elsírtam magam.<br>Nem tudom, meddig ülhettem ott egyedül, gondolataimba merülve, de a Nap már lemenőben volt. Csak akkor tértem magamhoz, mikor meghallottam szüleim kiáltozását. Engem szólongattak, hiszen fogalmuk sem volt, hova mentem. Szóltam volna, hogy itt vagyok, de nem jött ki hang a torkomon. Végül megtaláltak, szerencsére. Leszidtak, amiért csak így szó nélkül elrohantam, majd felsegítettek, és hazaindultunk. Az egészből nem sokat fogtam fel, őszintén szólva.<br>Amikor a kertünk kapujához értünk megtorpantam. Nem tudtam hirtelen, mit gondoljak arról, amit látok. A kapu mellett gombák nőttek ki a földből. Meg mertem volna esküdni, hogy délelőtt még nem voltak ott. Barna, rücskös kalapjukról szoknyaszerű fehér háló lógott le. Nem is szoknya… fátyol. Igen, barna kalap, fehér fátyol. Nem tudtam, hogy ez csak véletlen egybeesés, vagy tényleg miatta voltak ott. Igazából nem is nagyon érdekelt. Úgy éreztem, itt van, és folyamatosan figyel, vigyáz rám. <br>Ez megnyugtató érzés volt.</div>
        
    </div>
    <div>
        <button id="illusz" class="btn btn-primary" onclick="firePageVisitAndRedir('./fatyolos_holgy_bg.png')" type="button" style="position:fixed; left: 180px; bottom: 30px; width: 140px;background: rgba(42,115,145,0.8);border-radius: 0px;border-width: 0px;font-family: 'Merriweather', serif;">Illusztráció</button>
        <button id="illusz" class="btn btn-primary" onclick="firePageVisit('redir');" type="button" style="position:fixed; left: 20px; bottom: 30px; width: 140px;background: rgba(42,115,145,0.8);border-radius: 0px;border-width: 0px;font-family: 'Merriweather', serif;">Vissza</button>    
    </div>
        </div>
    <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js"></script>
</body>

</html>
