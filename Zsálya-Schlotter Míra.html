<!DOCTYPE html>
<html lang="en">

<head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <title>Olvasó - Zsálya</title>
    <link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css">
    <link href="https://fonts.googleapis.com/css2?family=Courier+Prime:wght@700&family=Merriweather:wght@300;700&family=Open+Sans:wght@300&family=Press+Start+2P&display=swap" rel="stylesheet">
    <script src="smallanalitics.js" defer></script>
    <style>
        body {
            background-color: #ffffff;
            background-image: url("data:image/svg+xml,%3Csvg width='100' height='100' viewBox='0 0 100 100' xmlns='http://www.w3.org/2000/svg'%3E%3Cpath d='M11 18c3.866 0 7-3.134 7-7s-3.134-7-7-7-7 3.134-7 7 3.134 7 7 7zm48 25c3.866 0 7-3.134 7-7s-3.134-7-7-7-7 3.134-7 7 3.134 7 7 7zm-43-7c1.657 0 3-1.343 3-3s-1.343-3-3-3-3 1.343-3 3 1.343 3 3 3zm63 31c1.657 0 3-1.343 3-3s-1.343-3-3-3-3 1.343-3 3 1.343 3 3 3zM34 90c1.657 0 3-1.343 3-3s-1.343-3-3-3-3 1.343-3 3 1.343 3 3 3zm56-76c1.657 0 3-1.343 3-3s-1.343-3-3-3-3 1.343-3 3 1.343 3 3 3zM12 86c2.21 0 4-1.79 4-4s-1.79-4-4-4-4 1.79-4 4 1.79 4 4 4zm28-65c2.21 0 4-1.79 4-4s-1.79-4-4-4-4 1.79-4 4 1.79 4 4 4zm23-11c2.76 0 5-2.24 5-5s-2.24-5-5-5-5 2.24-5 5 2.24 5 5 5zm-6 60c2.21 0 4-1.79 4-4s-1.79-4-4-4-4 1.79-4 4 1.79 4 4 4zm29 22c2.76 0 5-2.24 5-5s-2.24-5-5-5-5 2.24-5 5 2.24 5 5 5zM32 63c2.76 0 5-2.24 5-5s-2.24-5-5-5-5 2.24-5 5 2.24 5 5 5zm57-13c2.76 0 5-2.24 5-5s-2.24-5-5-5-5 2.24-5 5 2.24 5 5 5zm-9-21c1.105 0 2-.895 2-2s-.895-2-2-2-2 .895-2 2 .895 2 2 2zM60 91c1.105 0 2-.895 2-2s-.895-2-2-2-2 .895-2 2 .895 2 2 2zM35 41c1.105 0 2-.895 2-2s-.895-2-2-2-2 .895-2 2 .895 2 2 2zM12 60c1.105 0 2-.895 2-2s-.895-2-2-2-2 .895-2 2 .895 2 2 2z' fill='%23000000' fill-opacity='0.14' fill-rule='evenodd'/%3E%3C/svg%3E");
        }
    </style>
</head>

<body style="background-color: whitesmoke;">
    <h1 id="title" style="text-align:center;background:rgb(42,115,145);padding-top: 3%;padding-bottom: 2%;color: var(--bs-light);font-family: 'Merriweather', serif;">Zsálya</h1>
    <div style="text-align: center;background: var(--bs-body-font-weight);font-family: 'Merriweather', serif;">
        <p style="font-family: 'Merriweather', serif;font-size:23px;color: var(--bs-body-bg);font-weight: bold;background: rgba(42,115,145,0.74); margin-top: unset;">Schlotter Míra</p>
        <div style="background: rgb(42,115,145)" class="szovegdoboz">
        <div class="szoveg" style="text-align: justify;text-justify: inter-word;color: var(--bs-white);font-family: 'Merriweather', serif;font-size: 21px;margin-left: 20px; margin-right: 20px;margin-bottom: 80px;"> <br>-Mi tetszik? <br>Etel az üvegház sarkában matatott. Óvatosan tologatta a cserepeket és egészen közel hajolva, úgy, hogy a levelek már az arcát súrolták, az árcédulákat silabizálta. <br>-Mi tetszik? – kérdezte az előbbinél kissé hangosabban a kertész, és komótos léptekkel a vendég felé sétált. <br>-A paradicsomot keresem – mondta Etel és felegyenesedett a palánták közül. A kertész arca felderült. <br>-Nahát. Meg se ismertem onnan távolról, ez a szemüveg... <br>Összenevettek a szemüveges szemeikkel. A kertész koszos, mocsárzöld kötényébe törölte hatalmas kezét, aztán barátilag vállon paskolta Etelt és visszairányította az üvegház bejáratához. <br>-Csodálkozom, hogy nem találta. Ugyebár. Pedig majdhogynem otthon van itt – mondta, miközben kivett pár palántát az ajtó melletti „PARADICSOM” feliratú rekeszből, és a „majdhogynem”-et olyan különös hangsúllyal ejtette, hogy Etel beleborzongott. <br>Szeretett volna magyarázkodni, mentegetőzni, hogy miért nem nézett be, hogy miért nem találta a paradicsomot, és kérdezni is szeretett volna, a kiültetésről és a metszésről és az oltásról és a permetezésről. Ezeket már otthon összeírta magának, mondatokban, mint egy forgatókönyvet, mert a kertész előtt nehéz volt beszélni. Mindez azonban egyszerre szükségtelennek látszott – Etel el is szégyellte magát a kicsinyes tervezgetésért –, a kertész ugyanis minden kérdést magától megválaszolt, mintha csak a forgatókönyvből olvasta volna. Dőltek belőle a különböző kertészeti tanácsok, növényvédelmi szakkifejezések, ültetésre vonatkozó népi hagyományok és figyelmeztetések, Etel pedig egyre mélyebbre merült ebben a váratlan bölcsesség-özönben, egyre többet hallott és egyre kevesebbet értett, míg végül már csak a kertész vastag, cserepes száját látta mozogni és az egyhangú morajlásból csak néha jutott el hozzá egy-egy jelentős „ugyebár”. <br>-No de, nem húzom itt az idejét, tessék választani – fejezte be hirtelen a kertész, és Etel orra alá tolta a paradicsom-palántás rekeszt. Etel szabódott, hagyta, hogy válasszanak helyette, hagyta, hogy elvegyék a szatyrát, beletegyék a palántákat, szép sorban elrendezgessék őket, mint az alvó kisgyerekeket egy furcsa kicsi függőágyban. Előkereste a pénztárcáját, nem tudott pontosan fizetni, hagyta, hogy többet adjanak vissza, mint amennyi visszajárt volna, és már majdnem kilépett a kapun, mikor a kertész utána szólt. <br>-Várjon! Ezt még vigye el a kedvemért! – és egy formás, festett kerámiacserepet nyújtott felé. <br>-Zsálya – mondta, és hozzátette, mintegy biztatás gyanánt: - Azt mondják, véd a gutaütés ellen. <br>Etel átvette, megköszönte, elköszönt és hazasétált. Három házzal arrébb lakott, az utca másik oldalán. <br> <br>Másnap megint eljött, ezúttal szatyor nélkül, de egy régi jegyzetfüzettel és egy műanyag, csiptetős golyóstollal felszerelkezve, mert otthon sehogy sem tudta felidézni a diófa metszésével kapcsolatos tudnivalókat, amire márpedig mindenképpen szüksége volt. A kertész nevetett, magyarázott, elkomolyodott, lehalkította a hangját, aztán újrakezdte harsányan, egészséges hangja betöltötte az üvegházat és a párákkal és növényillattal keveredve fojtogató, trópusi burokba vonta mindkettőjüket. Etel csonka szavakat és összefüggéstelen félmondatokat firkált a jegyzetfüzetébe, titkos jeleket, amiket otthon sem tudott megfejteni, így hát minden nap újra visszajött, újra meghallgatta a kertészt, újabb zavaros jegyzeteket készített, úgy érezte, egyre többet tud, és egyre többet akart megtudni. <br>A kertész pedig minden alkalommal egy újabb cseréppel küldte haza, ugyanolyan festett kerámiával, benne ugyanolyan zsályával, mint először. Etel szemében mégis mindegyik különbözött egy kicsit, a kertész ugyanis minden cserépnél a zsálya más és más jótékony hatását igyekezett a figyelmébe ajánlani. Volt már zsályája migrén ellen, reuma ellen, alváshiányra, sőt, idegességre is, és otthon mindet kiültette a diófa mellé, sűrű, párhuzamos sorokban. <br> <br>Március közepe volt, vasárnap. Etel már szombaton figyelmeztette a kertészt, hogy csak két nap múlva találkozhatnak, mert hozzá vendégségbe jön a lánya, végre jön. <br>Valóban jött, kicsivel dél után, ahogy megígérte. Etel rohant elé, csörömpölt a kulcscsomóval, nyitotta a kaput, nyújtotta a kezét – és hirtelen megdermedt. A lány elbizonytalanodott, aggódva mérte végig édesanyját, aztán a karjában szorongatott csomagra nézett, és megkönnyebbülten elmosolyodott. <br>-Ja, ez? Itt vettem a sarkon. A bácsi szegény szinte könyörgött, hogy vigyem el, mondta, hogy hónapok óta próbál túladni rajtuk, túl sokat vett és senki se viszi, csak valami szegény néni a környékről. Ez az utolsó. Hát megvettem... – és miközben végleg kiszabadította zacskójából az ajándékot, még hozzátette: - Elvileg jó a gutaütés ellen.<br>Etel remegő karjaiba zárta az ismerős cserepet az ismerős zsályával, és úgy érezte magát, mint aki órákig nem vesz levegőt. Csak negyed négy körül mert sóhajtani egyet, mikor becsukta lánya után a kaput. <br> <br>Bement a házba, a nappaliban egy fotelbe roskadt, elővette a jegyzetfüzetet és kikereste a diófa metszésére vonatkozó utasításokat. A foltok, betűk és krikszkrakszok gomolyagából csak pár szót tudott kibogozni: tavasszal, gyökérnyomás, könnyeznek. Fejében halványan derengett a hozzájuk tartozó mondatok emléke. Igen, tavasszal metszeni, gyökérnyomás valamilyen, könnyeznek, gyógyul. <br> Fogta a metszőollót – nagy, nyeles metszőolló volt évekkel ezelőttről – , létrát támasztott a diófához, felmászott és nekikezdett. Csattogott. Hullottak a dióágak. Föntről szinte riasztóan villogott rá a tavaszi ég, lenézni nem mert. A gutaütésről gondolkodott. Vajon a diófák kaphatnak-e gutaütést? A metszőolló véletlenül egy vastagabb gallyra tévedt. Etel erőlködött. A gally megadta magát, és a mélybe hullott. Etel utánakapott a pillantásával, és meglátta maga alatt a tömött zsályasorokat. Iszonyatos szédülés fogta el, aztán, mint akit levágtak a talpáról, könnyedén és természetesen zuhanni kezdett. <br>Mikor magához tért, bódító illatú, puha leveleket érzett az arcán és süppedős talajt a teste alatt. Zavarta a bódítás és a puhaság, mindene sajgott, és fel akart kelni, de egyszerre közvetlen közelről mintha egy hangot hallott volna, tisztán és világosan: „Tavasszal a legmagasabb a gyökérnyomás, a diófák ilyenkor könnyeznek, a sebek nehezen gyógyulnak, tavasszal nem szabad metszeni.” A diófáról valami nedves csöppent az arcára.</div>
        
    </div>
    <div>
        <button id="illusz" class="btn btn-primary" onclick="firePageVisitAndRedir('./schlotter mira-zsalya.png ')" type="button" style="position:fixed; left: 180px; bottom: 30px; width: 140px;background: rgba(42,115,145,0.8);border-radius: 0px;border-width: 0px;font-family: 'Merriweather', serif;">Illusztráció</button>
        <button id="illusz" class="btn btn-primary" onclick="firePageVisit('redir');" type="button" style="position:fixed; left: 20px; bottom: 30px; width: 140px;background: rgba(42,115,145,0.8);border-radius: 0px;border-width: 0px;font-family: 'Merriweather', serif;">Vissza</button>    
    </div>
        </div>
    <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js"></script>
</body>

</html>
